---
layout: category2
title: ಭಗವ
tid: bhagava
language: kannada
category: geethe
contents:
  - id: 01
    yt-link: ZTwwnzCADRc
    t: >-
     ಆರದಿಹ ಆದರ್ಶ ಜ್ವಾಲೆಯ
    c: >-
     ಆರದಿಹ ಆದರ್ಶ ಜ್ವಾಲೆಯ ಅರ್ಚಿಸುವೆ ನಾ ದಿನ ದಿನ<br>
     ಗೊಳಿಸೆ ಸಾರ್ಥಕ ಶ್ರೇಷ್ಠ ಜೀವನ ಅರ್ಪಿಸುವೆ ತನುಮನಧನ ||ಪ||<br>
     <br>
     ಜ್ಞಾನ ತಪಸಿನ ಪ್ರಭೆಯ ಬೀರುತ ಸಂಜೆ ಮುಂಜಾನೆಗಳಲಿ<br>
     ನೆಲೆ ಪ್ರಶಾಂತಿಯ ಪರ್ಣಶಾಲೆಯ ಹೋಮ ಧೂಮದ ಮಡಿಲಲಿ<br>
     ಬೆಳಗಿದಗ್ನಿಯ ನೃತ್ಯ ಜ್ಯೋತಿಯ ಪ್ರತಿನಿಧಿಯೇ ಶಿರವಂದನಾ ||1||<br>
     <br>
     ರಣ ರಣಾಂಗಣದಲ್ಲಿ ಶೌರ್ಯದ ಸ್ಫೂರ್ತಿ ತೆರೆ ತೆರೆಯುಕ್ಕಿಸಿ <br>
     ದೇಶ ಧರ್ಮದ ಘನತೆ ಗೌರವ ಕೀರ್ತಿ ಕಳಶವ ರಕ್ಷಿಸಿ <br>
     ಮೆರೆದ ವೀರರ ಹೃದಯ ಪ್ರೇರಣೆ ನಮನ ಭಗವಾ ಕೇತನ ||2||<br>
     <br>
     ರವಿ ರಥಾಗ್ರದಿ ನಿತ್ಯ ಅರಳುವ ಅರುಣವರ್ಣದ ತೋರಣ<br>
     ತತ್ವ ಘನಿಸಿದ ಸತ್ವ ಸಂಪದ ಇದಮರತ್ವಕ್ಕೆ ಕಾರಣ<br>
     ರಾಷ್ಟ್ರಸೇವೆಗೆ ತ್ಯಾಗ ಕಲಿಸುವ ಧೈಯ ಧ್ವಜದಾರಾಧನಾ ||3||
  - id: 02
    yt-link: JJ5f03Th2AQ
    t: >-
     ಸ್ಮೃತಿ ಸಚೇತಕ ಧ್ವಜ ನಮೋ
    c: >-
     ಸ್ಮೃತಿ ಸಚೇತಕ ಧ್ವಜ ನಮೋ ವ್ರತಿ ಸನಾತನ ಹೇ ವಿಭೋ<br>
     ಅಗ್ನಿ ವರ್ಣದ ಜ್ಞಾನ ಕಿರಣದ ಜೀವ ಶೃಂಗಾರವೇ ನಮೋ ।।ಪ।।<br>
     <br>
     ವಿಂಧ್ಯ ಹಿಮನಗ ನಿನ್ನ ಧರಿಸು ವಿಶ್ವವಂದ್ಯತೆ ಗಳಸಲಿ<br>
     ನದಿ ಸಮೂಹದಿ ರೂಪ ಬಿಂಬಿಸಿ ಜಲವ ಪಾವನಗೊಳಸಲಿ<br>
     ಕೀರ್ತಿಧಾರೆಯು ಸ್ಫೂರ್ತಿ ಧಾರೆಯು ತುಂಬಿದಂಬುದಿರೂಪ ಓ<br>
     ಸತ್ವ ಸಂಗೀತವೇ ನಮೋ ।।೧।।<br>
     <br>
     ತ್ಯಾಗ ಶೌರ್ಯದಮೋಘ ಸಂಗಮ ನಾಡ ಸ್ಫೂರ್ತಿ ವಿಹಂಗಮ<br>
     ರಾಷ್ಟ್ರದಕ್ಷಯ ಬಾಳ ಲಕ್ಷ್ಯದ ಭವ್ಯ ಸಾಕ್ಷಿ ಸಮಕ್ಷಮ<br>
     ಧೈಯದಾರಾಧನೆಯು ವೇದ್ಯವು ಹೃದಯಭೇರಿಯೆ ವಾದ್ಯವು<br>
     ಜೀವನವೇ ನೈವೇದ್ಯವು ||೨||<br>
     <br>
     ಮೋಹ ಮಾಯೆಯ ನೆರಳ ಗುಡಿಸುತ ಸತ್ಯದರ್ಶನ ಮಾಡಿಸಿ <br>
     ಅರಿವುಗೇಡಿನ ಇರುಳ ಮಡಿಸುತ ಜ್ಞಾನಸೂರ್ಯನ ಮೂಡಿಸಿ<br>
     ಹಿಂದು ಸಂತತಿಗಿಂದು ನೆನಪಿಸು ಮತ್ತೆ ಗೆಲ್ಲುವ ಮಾರ್ಗವ<br>
     ಮರ್ತ್ಯದಿಂದಲಮರ್ತ್ಯವ ||೩||
  - id: 03
    yt-link: Ae9gclfuHzM
    t: >-
     ವಂದಿಸುವೆ ಭಗವಾಗುಡಿ
    c: >-
     ವಂದಿಸುವೆ ಭಗವಾ ಗುಡಿ ವಂದಿಸುವೆ ಭಗವಾ ಗುಡಿ<br>
     ಬ್ರಹ್ಮ ಕ್ಷಾತ್ರವ ಜಗದಿ ಮೆರೆಸಿದ ಹಿಂದು ತೇಜದ ಪ್ರತಿನಿಧಿ ||ಪ||<br>
     <br>
     ಅರುಣ ಕಾಂತಿಯ ವಿಹಗದಂತೆ ನೀಲಗಗನದಿ ನಿನ್ನ ಲಾಸ್ಯ<br>
     ಅಗ್ನಿಶಿಖೆಯೊಲು ನಿನ್ನ ರೂಪವು ಯಜ್ಞಮಯ ಸಂಸ್ಕೃತಿಯ ಭಾಷ್ಯ<br>
     ದೇಶಧರ್ಮದ ಭಕ್ತಿ ದೀಕ್ಷೆಯು, ನಿನ್ನ ಛಾಯೆಯ ಸನ್ನಿಧಿ ||೧||<br>
     <br>
     ಏರು ಹೃದಯದ ಪೀಠದಲಿ ನಿಲಿಸಿರುವ ದೃಢಸಂಕಲ್ಪ ಸ್ತಂಭ<br>
     ಬೀರು ಸಾಹಸ ಶೀಲ ಜ್ಞಾನವ ತ್ಯಾಗ ಭಾವನೆ ಮನದಿ ತುಂಬ<br>
     ಹಾರು ವಿಶ್ವವಿಜೇತ ಕೇತನ ದಾಟಿ ನಾಡಿನ ಗಡಿಗಡಿ ||೨||<br>
     <br>
     ಭ್ರಾಂತ ತರತಮ ಕೃತಕ ಭೇದದಿ, ಕವಲುಗೊಂಡಿಹ ಹಿಂದುಸ್ರೋತ<br>
     ಒಂದುಗೂಡಿಸಿ ಐಕ್ಯಬೆಸೆಯುತ ಬಂಧುಭಾವದಿ ಓತಪ್ರೋತ<br>
     ಪ್ರಣವದಂಕಿತ ನಿನ್ನ ದರುಶನ, ಹಿಂದು ಹೆದ್ದೆರೆ ಗಾರುಡಿ ||೩||<br>
     <br>
     ನಿನ್ನ ಪೂಜೆಗೆ ತಂದಿರುವೆ ನಾ ಬಾಳಸುಮ ಸಾಧಾರಣ<br>
     ಬಣ್ಣ ಬಂಡು ಸುಗಂಧ ಅಂದಗಳೆಲ್ಲ ಸಹಿತ ಸಮರ್ಪಣ<br>
     ಅನ್ಯ ಮೋಕ್ಷವ ಮನವು ಬಯಸದು ಪೂಜ್ಯ ಗುರು ಭಗವಾಗುಡಿ ||೪||
  - id: 04
    yt-link: FqKJoipLSok
    t: >-
     ಜ್ಞಾನದಾತನೆ ಚಿರ ಪುನೀತನೆ
    c: >-
     ಜ್ಞಾನದಾತನೆ ಚಿರಪುನೀತನೆ ಧ್ಯೇಯ ದೇವನೆ ವಂದನೆ<br>
     ಜೀವನಕೆ ಸಾರ್ಥಕತೆ ಕರುಣಿಸು ಗುರಿಯ ಸೇರಲು ಸಾಧನೆ || ಪ ||<br>
     <br>
     ಕಾಯದಾ ಗುಡಿಯಲ್ಲಿ ನಿನ್ನಯ ದಿವ್ಯಮೂರ್ತಿಯನಿರಿಸಿದೆ<br>
     ತಾಯಿ ಭೂಮಿಯ ಸೇವೆಗೈಯುವ ಶಪಥವನು ಸ್ವೀಕರಿಸಿದೆ<br>
     ಮಾಯಗೊಳಿಸಿದೆ ಮನದ ಭ್ರಾಂತಿಯ ಭ್ರಮೆಯ ಕಂಗಳ ತೆರೆಸಿದೆ || 1 ||<br>
     <br>
     ಕೀರ್ತಿಪಥದಲಿ ಮುಂದೆ ನಡೆಯುವ ಸ್ಫೂರ್ತಿಯನು ನೀ ನೀಡಿದೆ<br>
     ಧೂರ್ತ ಜನತೆಯ ದುಷ್ಟತಂತ್ರದ ಸಂಚಿನಿಂ ಕಾಪಾಡಿದೆ<br>
     ಪಾರ್ಥಸಾರಥಿಯಂತೆ ನಾಡಿಗೆ ಕರ್ಮಪಥವನು ತೋರಿದೆ || 2 ||<br>
     <br>
     ನಿನ್ನ ಆರಾಧನೆಯ ಗೈದ ಅಸಂಖ್ಯ ಸಂತ ಮಹಂತರು<br>
     ಹೊನ್ನ ಭೂಮಿಯಿದನ್ನು ಕಟ್ಟಿದ ಸಾಹಸಿಗ ರಣಧೀರರು<br>
     ಚೆನ್ನ ಭಾರತದಲ್ಲಿ ಜನಿಸಿದ ಜನರು ಧನ್ಯರು ಧನ್ಯರು || 3 ||
  - id: 05
    yt-link: 9uWt4XDD14M
    t: >-
     ಉನ್ನತೋಜ್ವಲ ಗುರುಸ್ವರೂಪಿಯೆ
    c: >-
     ಉನ್ನತೋಜ್ವಲ ಗುರುಸ್ವರೂಪಿಯೆ<br>
     ಧ್ವಜ ನಮೋ ಚಿರಸ್ಪೂರ್ತಿದಾತಾ ||ಪ||<br>
     <br>
     ಹೃದಯ ಸಾಗರದರುಣ ಜಲದಲಿ ಭಾವಕಮಲದ ಅಗ್ನಿಕಾಂತಿ<br>
     ಧ್ಯೇಯ ಭಾಸ್ಕರನುದಯ ಕಾಲದಿ ಅರಳಿ ದಲದಲ ತಾನೆ ಪ್ರಣತಿ<br>
     ಭಕ್ತಿಯಲಿ ಶುಚಿ ತಳೆದು ನಿಂತ, ದೀಕ್ಷೆಯಲಿ ಅಚಲತೆಯನಾಂತ<br>
     ಬಾಳಸೌಧದ ಭವ್ಯ ಶಿಖರದ ತ್ಯಾಗಸ್ತಂಭದ ತುದಿಗೆ ಸ್ವಾಗತ ||೧||<br>
     <br>
     ತಾಯ್ಧರೆಯ ಪ್ರೀತಿಯಲಿ ಯುವಜನ ಒಂದುಗೂಡುತ ಬಂಧುಭಾವದಿ<br>
     ಧ್ಯೇಯ ಸಾಕ್ಷಾತ್ಕಾರದುತ್ಕಟ ಬಯಕೆ ದಿವ್ಯತೆಯಾಂತು ಹೃದಯದಿ<br>
     ಸಾಧನಾಮಯವಾಗಿ ಜೀವನ, ಚಿರ ಸಮರ್ಪಿತ ತನುಮನ<br>
     ಸ್ವೀಕರಿಸು ಸಾರ್ಥಕತೆ ಕರುಣಿಸು ಸ್ಪೂರ್ತಿಧಾರೆಯ ಸತತವೆರೆಯುತ ||೨||<br>
     <br>
     ಅಂತರಂಗದ ಧ್ವನಿತರಂಗದ ಮಧುರ ಸ್ಪಂದನ ರೌದ್ರವಾಗುತೆ<br>
     ಶೌರ್ಯ ಧರ್ಯದ ಕ್ಷಾತ್ರತೇಜದ ವಜ್ರಲೇಪನ ರಕ್ಷೆಯಾಗುತೆ<br>
     ದೀಪ್ತಗೊಳ್ಳಲಿ ಸುಪ್ತಚೇತನ, ಕೆಚ್ಚು ಕಲಿತನ ಅರಳಿ ನೂತನ<br>
     ಆದಿ ಅಂತ್ಯವ ಮೀರುತೇರುತ ಹಾರು ಜ್ಞಾನದ ಪ್ರಭೆಯ ಬೀರುತ ||೩||
---
