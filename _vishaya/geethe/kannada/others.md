---
layout: category2
title: ಇತರೆ ಗೀತೆಗಳು
tid: others
language: kannada
category: geethe
contents:
  - id: 10
    t: >-
     ವಂದೇ ಮಾತರಂ
    c: >- 
     ವಂದೇ ಮಾತರಂ<br>
     ಸುಜಲಾಂ ಸುಫಲಾಂ ಮಲಯಜ ಶೀತಲಾಂ<br>
     ಸಸ್ಯಶ್ಯಾಮಲಾಂ ಮಾತರಂ ||<br><br>
     
     ಶುಭ್ರಜ್ಯೋತ್ಸ್ನಾ ಪುಲಕಿತಯಾಮಿನೀಂ<br>
     ಪುಲ್ಲಕುಸುಮಿತ ಸುಮಧುರ ಶೋಭಿನೀಂ |<br>
     ಸುಹಾಸಿನೀಂ ಸುಮಧುರ ಭಾಷಿಣೀಂ<br>
     ಸುಖದಾಂ ವರದಾಂ ಮಾತರಂ ||<br><br>
     
     ಕೋಟಿ ಕೋಟಿ ಕಂಠ ಕಲಕಲನಿನಾದ ಕರಾಲೇ<br>
     ಕೋಟಿ ಕೋಟಿ ಭುಜೈರ್ಧೃತಖರಕರವಾಲೇ<br>
     ಅಬಲಾ ಕೆನೊ ಮಾ ಎತೊ ಬಲೇ<br>
     ಬಹುಬಲಧಾರಿಣೀಂ ನಮಾಮಿ ತಾರಿಣೀಂ<br>
     ರಿಪುದಲವಾರಿಣೀಂ ಮಾತರಂ ||<br><br>
     
     ತುಮಿ ವಿದ್ಯಾ ತುಮಿ ಧರ್ಮ<br>
     ತುಮಿ ಹೃದಿ ತುಮಿ ಮರ್ಮ<br>
     ತ್ವಂ ಹಿ ಪ್ರಾಣಾಃ ಶರೀರೇ<br>
     ಬಾಹುತೇ ತುಮಿ ಮಾ ಶಕ್ತಿ<br>
     ಹೃದಯೇ ತುಮಿ ಮಾ ಭಕ್ತಿ<br>
     ತೋಮಾರ ಇ ಪ್ರತಿಮಾ ಗಡಿ<br>
     ಮಂದಿರೇ ಮಂದಿರೇ ||<br><br>
     
     ತ್ವಂ ಹಿ ದುರ್ಗಾ ದಶಪ್ರಹರಣಧಾರಿಣೀ<br>
     ಕಮಲಾ ಕಮಲದಲ ವಿಹಾರಿಣೀ<br>
     ವಾಣಿ ವಿದ್ಯಾದಾಯಿನೀ ನಮಾಮಿತ್ವಾಂ<br>
     ನಮಾಮಿ ಕಮಲಾಂ ಅಮಲಾಂ ಅತುಲಾಂ<br>
     ಸುಜಲಾಂ ಸುಫಲಾಂ ಮಾತರಂ ||<br><br>
     
     ಶ್ಯಾಮಲಾಂ ಸರಲಾಂ ಸುಸ್ಮಿತಾಂ ಭೂಷಿತಾಂ<br>
     ಧರಣೀಂ ಭರಣೀಂ ಮಾತರಂ ||<br><br>
     
     ಭಾರತ ಮಾತಾ ಕೀ ಜಯ್
  - id: 09
    t: >-
     ಎದ್ದು ನಿಲ್ಲು ವೀರ, ದೇಶ ಕರೆದಿದೆ
    c: >- 
     ಎದ್ದು ನಿಲ್ಲು ವೀರ, ದೇಶ ಕರೆದಿದೆ<br>
     ಪಡೆಯ ಕಟ್ಟು ಧೀರ, ಸಮರ ಕಾದಿದೆ<br>
     ರಣ ಕಹಳೆಯ ಹೂಂಕಾರದ ಸದ್ದು ಮೊರೆದಿದೆ<br>
     ರಕ್ತಸಿಕ್ತ ಬಲಿಪೀಠದ ದೃಶ್ಯ ಮೆರೆದಿದೆ |ಪ||<br><br>
     
     ಗಡಚಿಕ್ಕುವ ಆಕ್ರಂದನ ನರಳಾಟ ಚೀರಾಟ<br>
     ಕಿವಿಗೊಡದಿರು ಎದೆಗೆಡದಿರು ನುಗ್ಗುತಲಿ ಮುಂದಕೆ<br>
     ದೇಹ ಬಿದ್ದು ಹೆಣಗಳುರುಳಿ ರಕ್ತದಾಟದೋಕುಳಿ<br>
     ಹೋರುವ ಛಲ ಕುಗ್ಗದಿರಲಿ ಧೈರ್ಯ ಮೇರು ಪರ್ವತ ||೧||<br><br>
     
     ಹೆಜ್ಜೆ ಹೆಜ್ಜೆ ತುಳಿತಕೆ ನೆಲದೆದೆಯ ಕಂಪನ<br>
     ಮುಂದೆ ಮುಂದೆ ಧಾವಿಸ ಕೇಳಿ ವಿಜಯ ಸ್ಪಂದನ<br>
     ಎದೆತಟ್ಟಿ ತೊಡೆ ತಟ್ಟಿ ಅಬ್ಬರಿಸುತ ಚಲಿಸಲಿ<br>
     ವೈರಿ ಶಿಬಿರ ತತ್ತರಿಸುವ ಅಗ್ನಿಜ್ವಾಲೆ ಉಜ್ವಲ ||೨||<br><br>
     
     ತಾಯಿಯ ಕರೆ ಮೊಳಗಿದೆ ಹೃದಯದೀಪ ಬೆಳಗಿದೆ<br>
     ಶಕ್ತಿಧೂಪ ಹರಡಿದೆ ದಿಗಂತದೆತ್ತರ<br>
     ಸ್ವಾತಂತ್ರದ ಕರೆಯಲಿ ರಾಷ್ಟ್ರಪುರುಷ ಪೂಜೆಗೆ<br>
     ಉರಿಯುತಿರಲಿ ಕಾಂತಿದುಂಬಿ ತ್ಯಾಗದೀಪದಾರತಿ ||೩||<br><br>
  - id: 08
    t: >-
     ಎಲ್ಲಾ ಭೇದ ಮರೆತು
    c: >- 
     ಎಲ್ಲಾ ಭೇದ ಮರೆತು ಬನ್ನಿರಿ ನಾವು ಸಮಾನ<br>
     ಸಾರುವ ಇಂದು ಎಲ್ಲರು ಹಿಂದು<br>
     ಇದುವೆ ನವಗಾನ..ಇದುವೆ ನವಗಾನ ||ಪ||<br><br>
     
     ದುಡಿದರು ಕಾಣುತ ಕೇಶವರಂದು ಐಕ್ಯದ ಸುಂದರ ಕನಸು..ಐಕ್ಯದ ಸುಂದರ ಕನಸು<br>
     ಪಣತೊಡಿರಿಂದು ಮಾಡುವೆವೆಂದು ಎಲ್ಲವನೂ ನನಸು … ಎಲ್ಲವನೂ ನನಸು<br>
     ಜಾತಿ ಮತಗಳ ಧನಿಕ ಬಡವರ ಭೇದವ ತರಬೇಡಿ<br>
     ಬಿದ್ದವರನು ಮೇಲೆತ್ತುವ ಬನ್ನಿ ಎಲ್ಲರೂ ಕೈ ನೀಡಿ .. ಎಲ್ಲರೂ ಕೈ ನೀಡಿ<br><br>
     
     ಎಲ್ಲಾ ಭೇದ ಮರೆತು ಬನ್ನಿರಿ ನಾವು ಸಮಾನ<br>
     ಸಾರುವ ಇಂದು ಎಲ್ಲರು ಹಿಂದು ಇದುವೆ ನವಗಾನ ॒ಇದುವೆ ನವಗಾನ<br><br>
     
     ಗಂಗೆ ತುಂಗೆ ಕಾವೇರಿಯ ಜಲ ನಮಗಾಗಿಯೆ ಎಂದು.. ನಮಗಾಗಿಯೆ ಎಂದು<br>
     ಮನ ಮಾಡಿಂದು ದುಡಿಯಲು ಬಂಧು ಆಲಸ ಬಿಡು ತಿಂದು.. ಆಲಸ ಬಿಡು ತಿಂದು<br>
     ಪುಣ್ಯದ ಮಣ್ಣಿದು ಬೆಳೆಸಲು ಬಾ ಬಂಗಾರದ ಬೆಳೆಯನ್ನು<br>
     ಬೆವರಿನ ಹೊಳೆಯೆ ಹರಿಯಲಿ ಇಂದು ಕೊಚ್ಚುತ ಕೊಳೆಯನ್ನು<br><br>
     
     ಎಲ್ಲಾ ಭೇದ ಮರೆತು ಬನ್ನಿರಿ ನಾವು ಸಮಾನ<br>
     ಸಾರುವ ಇಂದು ಎಲ್ಲರು ಹಿಂದು ಇದುವೆ ನವಗಾನ ..ಇದುವೆ ನವಗಾನ<br><br>
     
     ಕೊಲೆ ಸುಲಿಗೆಗಳ ಅತ್ಯಾಚಾರದ ಕೊನೆಯಾಗಲಿ ಇಂದು<br>
     ಸ್ನೇಹದ ಪ್ರೇಮದ ಭ್ರಾತೃತ್ವದ ಸೆಲೆ ಹರಿಯಲಿ ಎಂದೆಂದು<br>
     ಕುಡಿಯುವುದೊಂದೆ ಜಲ ಉಸಿರಾಡುವುದೊಂದೆ ಗಾಳಿ<br>
     ಹರಿಯುವುದೊಂದೆ ರಕ್ತವು ನಮ್ಮಲಿ ಭೇದವು ಎಕಾಗಿ<br><br>
     
     ಎಲ್ಲಾ ಭೇದ ಮರೆತು ಬನ್ನಿರಿ ನಾವು ಸಮಾನ<br>
     ಸಾರುವ ಇಂದು ಎಲ್ಲರು ಹಿಂದು ಇದುವೆ ನವಗಾನ ..ದುವೆ ನವಗಾನ
  - id: 07
    t: >-
     ಹಚ್ಚುವೆವು ದೀಪ ಹಚ್ಚುವೆವು ದೀಪ
    c: >- 
     ಹಚ್ಚುವೆವು ದೀಪ ಹಚ್ಚುವೆವು ದೀಪ<br>
     ಎಚ್ಚೆತ್ತ ಹಿಂದುಗಳ ಭಾವೈಕ್ಯ ರೂಪ<br>
     ವಾದಗಳ ಭೇದಗಳ ಎಲ್ಲ ಬದಿಗಿಟ್ಟು<br>
     ದೇಶಸೇವೆಗೆ ಬದ್ಧಕಂಕಣವ ತೊಟ್ಟು ||ಪ||<br><br>
     
     ನಮ್ಮದೇ ನೆಲವೆಂದು ಜಲವೆಂದು ಫಲವೆಂದು<br>
     ಛಲದಿಂದ ಬೆಳೆಸಿ ಭುವಿ ಬಂಗಾರ ಬಂಧು<br>
     ಹೊಟ್ಟೆ ತುಂಬಾ ಅನ್ನ ಬಟ್ಟೆ ಬರೆಗಿರೆ ಬನ್ನ<br>
     ಯಾವ ಆಮಿಷಕಿಲ್ಲ ಇನ್ನು ಬಲಿಯಿಂದು ||೧||<br><br>
     
     ಧರ್ಮಕಲೆ ಸಂಸ್ಕೃತಿಯ ಜಾಗೃತಿಯಗೊಳಿಸುವೆವು<br>
     ನಮ್ಮ ಗತ ಇತಿಹಾಸ ಮರಳಿ ಬರಲಿಹುದು<br>
     ಐಕ್ಯವೊಂದೇ ಮಂತ್ರ ಐಕ್ಯದಿಂದೇ ಸ್ವತಂತ್ರ<br>
     ಒಕ್ಕೊರಲ ಉದ್ಘೋಷ ಕೇಳಿ ಬರಲಿಹುದು ||೨||<br><br>
     
     ನಿಲ್ಲುವೆವು ನೇರ ಶಿರ ಬಾಗದಿದು ಅನ್ಯರಿಗೆ<br>
     ಕೆಚ್ಚಿನಲಿ ಇಚ್ಚೆಯಲಿ ಬಾಳುವೆವು ಇಲ್ಲಿ<br>
     ರಕ್ತಕಣ ಕಣದಲ್ಲಿ ಹರಿಯುವುದು ಹಿಂದುತ್ವ<br>
     ಮಣಿಯುವುದು ಭಾರತಿಯ ಪಾದತಲದಲ್ಲಿ ||೩||
  - id: 06
    t: >-
     ಮಾತೆ ಪೂಜಕ ನಾನು ಏನ್ನಯ ಶಿರವನಿಡುವೆನು ಅಡಿಯಲಿ
    c: >- 
     ಮಾತೆ ಪೂಜಕ ನಾನು ಏನ್ನಯ ಶಿರವನಿಡುವೆನು ಅಡಿಯಲಿ<br>
     ನಿನ್ನ ಕೀರ್ತಿಯು ಜಗದಿ ಮೆರೆಯಲಿ ಒಂದೇ ಆಸೆಯು ಮನದಲಿ ||ಪ||<br><br>
     
     ಎಡರು ತೊಡರುಗಳೆಲ್ಲಾ ತುಳಿಯುತ ಮುಂದೆ ನುಗ್ಗುವೆ ಭರದಲಿ<br>
     ನಿನ್ನ ನಾಮ ನೀನಾದವಾಗಲಿ ಶ್ರಮಿಪೆ ನಾಪ್ರತಿ ಕ್ಷಣದಲಿ<br>
     ನಿನ್ನ ಗೌರವಕೆದುರು ಬರುವ ಬಲವ ಮುರಿವೆನು ಛಲದಲಿ<br>
     ಜಗದ ಜನನಿ ಭಾರತ ಇದ ಕೇಳಿ ನಲಿಯುವೆ ಮನದಲಿ ||1||<br><br>
     
     ನಗುತ ನಲಿಯುವ ನಿನ್ನ ವದನವ ನೋಡಿ ನಲಿಯುವುದೆನ್ನೆದೆ<br>
     ನಿನ್ನ ದುಃಖಿತ ವದನ ವೀಕ್ಷಿಸೆ ಸಿದಿವುದೆನ್ನಯ ಹೃದಯವು<br>
     ನಿನ್ನ ಮುಖದಲಿ ಗೆಲುವು ತರಲು ನೀರು ಗೈಯುವೆ ರಕ್ತವಾ<br>
     ಎನ್ನ ಕನಕಣ ತೇದು ಬಸಿಯುವೆ ಪೂರ್ಣ ಜೀವನ ಶಕ್ತಿಯ ||2||<br><br>
     
     ನಿನ್ನ ತೇಜವ ಜಗವು ನೋಡಲಿ ಉರಿವ ದೀಪದ ತೆರದಲಿ<br>
     ಎನ್ನ ಶಕ್ತಿಯ ಘೃತವು ಸತತವು ಎರೆಯುತಿರುವೆನು ಬರದಲಿ<br>
     ಮಾತೃ ಮಂದಿರ ಬೆಳಗುತಿರಲಿ ನಾನೇ ನಂದಾದೀವಿಗೆ<br>
     ಬತ್ತಿ ತೆರದೀ ದೇಹ ಉರಿಯಲಿ ಸಾರ್ಥಕತೆ ಈ ಬಾಳಿಗೆ ||3||<br><br>
     
     ರುದ್ರನಾಗಿ ವಿರೋಧಿ ವಿಷವನು ಬರದಿ ನಾನದ ನುಂಗುವೆ<br>
     ಜಗವ ಮೆಚ್ಚಿಸಿ ಅದರ ಹೃದಯವ ನಿನ್ನೆಡೆಗ ನಾ ಸೆಳೆಯುವೆ<br>
     ಸೃಜಿಪೆ ಜಗದಲಿ ನಿನ್ನ ಪೂಜಿಪ ಕೋಟಿ ಕೋಟಿ ಭಕ್ತರ<br>
     ಕೀರ್ತಿ ಶಿಖರದಿ ಮಾತೆ ಮಂಡಿಸು ಅರ್ಪಿಸುವೆ ನಾ ಸರ್ವವ ||4||
  - id: 05
    t: >-
     ಓ ದಾರಿಗನೇ ಪ್ರಿಯ ನೇಹಿಗನೇ
    c: >- 
     ಓ ದಾರಿಗನೇ ಪ್ರಿಯ ನೇಹಿಗನೇ, ಗೈಯುವ ಬಾ ನವಯುಗ ನಿರ್ಮಾಣ<br>
     ಸಮಾಜದೇವತೆಗರ್ಪಿತವಾಗಲಿ ನಮ್ಮೆಲ್ಲ ತನು ಮನ ಧನ ಪ್ರಾಣ <br>
     || ಓ ದಾರಿಗನೇ ಪ್ರಿಯ ನೇಹಿಗನೇ ||<br><br>
     
     ಹಿಡಿಕೂಳಿನ ಬರಿಗೋಳಿನ ಬಾಳಿಗೆ ಮಾರುವೆಯಾ ತನುಮನವನು ಗೆಳೆಯಾ ? |2|<br>
     ಪಶುಬಲದಿದಿರಿಗೆ ಅಡಿಯಾಳಾಗುತ ಮರೆಯುವೆಯಾ ಮಾನವ್ಯದ ಗುರಿಯ ? <br>
     || ಓ ದಾರಿಗನೇ ಪ್ರಿಯ ನೇಹಿಗನೇ ||<br><br>
     
     ಭ್ರಮೆಯನು ಕೊಡವಿಕೊ ಕಣ್ತೆರೆದರಿತುಕೋ ಮಾನವ ಜೀವನದನಂತ ಮಹಿಮೆ |2|<br>
     ಬಿಸಿಯಾರುವ ಮೊದಲೇ ಜಗವರಿಯಲಿ ನಿನ್ನಯ ಪವಿತ್ರ ರಕ್ತದ ಹಿರಿಮೆ <br>
     || ಓ ದಾರಿಗನೇ ಪ್ರಿಯ ನೇಹಿಗನೇ ||<br><br>
     
     ಇಚ್ಚಾಶಕ್ತಿಯು ಭೂಮವನಪ್ಪಲಿ ಮೋಹದ ಭೋಗದ ಕನಸನು ಮುರಿದು |2|<br>
     ಹೃದಯದ ಹಕ್ಕಿಯು ಆಗಸವಾಳಲಿ ಸೋಗಿನ ಸೊಬಗಿನ ಪೊರೆಯನು ಹರಿದು <br>
     || ಓ ದಾರಿಗನೇ ಪ್ರಿಯ ನೇಹಿಗನೇ ||<br><br>
     
     ಬಾಳೆಲ್ಲವ ಮುಡಿಪಾಗಿಡು ವೀರನೆ ದಿನದಿನವೂ ಹೊಸ ಹೊಸ ಸಾಹಸಕೆ |2|<br>
     ಧ್ಯೇಯದ ಆ.. ಆನಂದದಿ ವಿಹರಿಸು ಹರಡಲಿ ಚಿರ ಕೀರ್ತಿಯು ಯುಗ ಯುಗಕೆ<br>
     ಓ ದಾರಿಗನೇ ಪ್ರಿಯ ನೇಹಿಗನೇ, ಗೈಯುವ ಬಾ ನವಯುಗ ನಿರ್ಮಾಣ<br><br>
     
     ಸಮಾಜದೇವತೆಗರ್ಪಿತವಾಗಲಿ ನಮ್ಮೆಲ್ಲ ತನು ಮನ ಧನ ಪ್ರಾಣ <br>
     || ಓ ದಾರಿಗನೇ ಪ್ರಿಯ ನೇಹಿಗನೇ ||
  - id: 04
    t: >-
     ಯಾವ ನೆಲದ ಗಂಧ ಗಾಳಿ ಮಣ್ಣ ಕಂಪು ತೀಡಿತೋ
    c: >- 
     ಯಾವ ನೆಲದ ಗಂಧ ಗಾಳಿ ಮಣ್ಣ ಕಂಪು ತೀಡಿತೋ<br>
     ಯಾವ ಧರೆಗೆ ವರ್ಷಧಾರೆ ಫಲಿಸಿ ಚಿಗುರು ತಂದಿತೋ<br>
     ಅದೇ ಎನ್ನ ಜನ್ಮಭೂಮಿ ಅದೇ ಎನ್ನ ಪುಣ್ಯಭೂಮಿ ||ಪ||<br><br>
     
     ಬಾನಿನಿಂದ ಇಳಿದ ಗಂಗೆ ಯಾವ ನೆಲದಿ ಹರಿದಳೋ<br>
     ತೇಗ ಗಂಧ ತರುಗಳೆಲ್ಲ ಯಾವ ಬನದಿ ಅರಳಿತೋ<br>
     ಹಿಮದ ಗಿರಿಯ ಧವಳಮಾಲೆ ಯಾರ ಕೊರಳ ಬಳಸಿತೋ ||೧||<br><br>
     
     ಋಷಿಯ ಕೊನೆಯು ಶ್ರುತಿಯು ಆಗಿ ಎಲ್ಲಿ ಬೆಳಕು ಹೊಮ್ಮಿತೋ<br>
     ಉಷೆಯು ಉದಿಸಿ ಬಂದ ಹಾಗೆ ಎಲ್ಲಿ ಹೊಸತು ಮೂಡಿತೋ<br>
     ಭಿನ್ನ ಭಿನ್ನ ಹೃದಯದಲ್ಲೇ ಏಕಸೂತ್ರ ಜನಿಸಿತೋ ||೨||<br><br>
     
     ದಾಸ ಶರಣರಾದಿಯಾಗಿ ಪಂಥರಾಗಿ ಸಂದರೋ<br>
     ರಾಮಕೃಷ್ಣ ಬುದ್ಧಸಿದ್ಧ ಮಹಿಮರಾಗಿ ಬೆಳೆದರೋ<br>
     ಗೀತೆಯ ನುಡಿ ಬದುಕಿನಲ್ಲಿ ಏಕಮಂತ್ರ ಮೂಡಿತೋ ||೩||
  - id: 03
    t: >-
     ನುಡಿದಂತೆ ನಡೆದವನ ಅಡಿಗೆನ್ನ ನಮನ
    c: >- 
     ನುಡಿದಂತೆ ನಡೆದವನ ಅಡಿಗೆನ್ನ ನಮನ<br>
     ಕತ್ತಲಲಿ ಬೆಳಕಿತ್ತ ನಿನಗೆನ್ನ ನಮನ || ಪ ||<br><br>
     
     ಪರದಾಸ್ಯ ಮುಸುಕಿರಲು ಪರತತ್ವ ತುಂಬಿರಲು<br>
     ಸ್ವಾಭಿಮಾನದ ಜ್ವಾಲೆ ಪ್ರಜ್ವಲಿಸಿ ಬೆಳಗಿಸಿದೆ<br>
     ಬರಿದಾದ ಭಾವಗಳ ಒಡೆದೊಡೆದ ಹೃದಯಗಳ<br>
     ಒಂದೆಡೆಗೆ ಬೆಸಹೊಯ್ದು ದುರ್ಭೇದ್ಯ ನಿರ್ಮಿಸಿದೆ || 1 ||<br><br>
     
     ಬಡತನದ ಬೇಗೆಯಲಿ ಬರಿದಾದ ಸಿರಿತನದಿ<br>
     ಹಾಲಾಹಲವ ಕುಡಿದು ಅಮೃತವ ಸುರಿಸಿರುವೆ<br>
     ಹಗಲಿರುಳು ಇಲ್ಲದೆಯೇ ನಿಃಸ್ವಾರ್ಥ ಸೇವೆಯಲಿ<br>
     ಮೈ ಮನವ ದಂಡಿಸುತ ಆದರ್ಶ ಬೆಳೆಸಿರುವೆ || 2 ||<br><br>
     
     ಬಹುಜನಕೆ ನೀ ತಿಳಿಯೆ ತಿಳಿದವಗೆ ನೀನೊಲಿವೆ<br>
     ಅವರೆಲ್ಲ ಹೃದಯಗಳ ದೇಗುಲದಿ ರಾಜಿಸುವೆ<br>
     ದೇಶಪ್ರೇಮವನೆರೆದು ಧ್ಯೇಯನಿಷ್ಠೆಯ ಬೆಳೆದು<br>
     ಆ ತಾಯಿ ಭಾರತಿಯ ವರಪುತ್ರ ನೀನಾದೆ || 3 ||
  - id: 02
    t: >-
     ಸೇವೆಯೆಂಬ ಯಜ್ಞದಲ್ಲಿ ಸಮಿಧೆಯಂಥೆ ಉರಿಯುವಾ
    c: >- 
     ಸೇವೆಯೆಂಬ ಯಜ್ಞದಲ್ಲಿ ಸಮಿಧೆಯಂಥೆ ಉರಿಯುವಾ<br>
     ಧ್ಯೇಯ ಮಹಾಜಲಧಿಯೆಡೆಗೆ ಸಲಿಲವಾಗಿ ಹರಿಯುವಾ<br>
     ಲೋಕಹಿತದ ಕಾಯಕ ನಾಡಿಗಭಯದಾಯಕ<br>
     ವ್ಯಕ್ತಿವ್ಯಕ್ತಿಯಾಗಬೇಕು ನೈಜ ರಾಷ್ಟ್ರಸೇವಕ ||ಪ||<br><br>
     
     ಉಚ್ಚನೀಚ ಭೇದವ ಅಳಿಸಿದೂರಗೊಳಿಸುವಾ<br>
     ರೊಚ್ಚುರೋಷ ನೀಗುತಾ ಬಂಧುಭಾವ ಬೆಳೆಸುವಾ<br>
     ಹಚ್ಚಿ ಜ್ಞಾನದೀವಿಗೆ ಸುತ್ತ ಬೆಳಕ ಬೀರುವಾ<br>
     ಕೆಚ್ಚಿನಿಂದ ಮುಂದೆ ಸಾಗಿ ಭರದಿ ಗುರಿಯ ಸೇರುವಾ ||೧||<br><br>
     
     ಎಲೆಯ ಮರೆಯೊಳರಲಿ ನಗುವ ಸುಮನರಾಶಿಯಂದದಿ<br>
     ಕಡಲ ಒಡಲೊಳುಕ್ಕಿ ಮೊರೆವ ಕೋಟಿ ಅಲೆಗಳಂದದಿ<br>
     ವಿಮುಖರಾಗಿ ಖ್ಯಾತಿಗೆ ಪ್ರಚಾರಕೆ ಪ್ರಶಂಸೆಗೆ<br>
     ಸಹಜಭಾವದಿಂದ ಧುಮುಕಿ ಬನ್ನಿ ಕಾರ್ಯಕ್ಷೇತ್ರಕೆ ||೨||<br><br>
     
     ದೀನದಲಿತ ಸೇವೆಯೆ ಪರಮ ಆರಾಧನೆ<br>
     ಸಾಕು ಬರಿಯ ಬೋಧನೆ ಬೇಕು ಹಿರಿಯ ಸಾಧನೆ<br>
     ದಿಟದಿ ನಾವು ಅಳಿಸಬೇಕು ನುಡಿಯ ನಡೆಯ ಅಂತರ<br>
     ರಚಿಸಬೇಕು ನವಸಮಾಜ ಸರ್ವಾಂಗಸುಂದರ ||೩||
  - id: 01
    t: >- 
     ದೇಶ ದೇಶ ದೇಶ ದೇಶ ದೇಶ ನನ್ನದು
    c: >- 
     ದೇಶ ದೇಶ ದೇಶ ದೇಶ ದೇಶ ನನ್ನದು<br>
     ದೇಶ ದೇಶ ದೇಶ ದೇಶ ದೇಶ ನನ್ನದು<br>
     ಸಿಂಧು ಕಣಿವೆ ಕೈಲಾಸ ಗಿರಿಯು ನನ್ನದು<br>
     ಸಿಂಧು ಕಣಿವೆ ಕೈಲಾಸ ಗಿರಿಯು ನನ್ನದು<br>
     ದೇಶ ದೇಶ ದೇಶ ದೇಶ ದೇಶ ನನ್ನದು<br>
     ದೇಶ ದೇಶ ದೇಶ ದೇಶ ದೇಶ ನನ್ನದು ||ಪ||<br><br>
     
     ಹರಿಹರಿಯುವ ನೀರಕಣ ಮೇಲನಗುವ ಬಾನಂಗಣ<br>
     ಹಸಿರಾಗಿಹ ಮಣ್ಣಕಣ ಹಾರಾಡುವ ಹಕ್ಕಿಗಣ<br>
     ಹೊಳೆಹೊಳೆಯುವ ಚುಕ್ಕಿಗಣ ಎಲ್ಲ ನನ್ನದು ..<br>
     ಎಲ್ಲ ನನ್ನದು ,ಎಲ್ಲಾ ನನ್ನದು ||1||<br><br>
     
     ನಗೆಚೆಲ್ಲುವ ಮಲ್ಲಿಗೆಯ ಹೂದಳವು ನನ್ನದು<br>
     ಬಗೆಬಗೆಯ ತೆಂಗುಬಾಳೆ ಕಡಲಾಗಿಹ ಕಾಡಹೊಳೆ<br>
     ಬೆಳೆದು ನಿಂತ ವನಸಿರಿಯು ,ಕಣ್ಗೊಳಿಪ ಬೃಂದಾವನ<br>
     ಎಲ್ಲ ನನ್ನದು ..ಎಲ್ಲಾ ನನ್ನದು ||2||<br><br>
     
     ನರಹರಿಯ ಪಾಂಚಜನ್ಯ ವಾಲ್ಮೀಕಿ ರಾಮಾಯಣ<br>
     ವೇದಗಳ ಉದ್ಘೋಷ , ಮಂತ್ರತಂತ್ರ ಆವಾಸ<br>
     ಕಿವಿಯಮೊರೆವ ಮೇಘದೂತ ಕರುಳ ಕೊರೆವ ಕುರುಕ್ಷೇತ್ರ<br>
     ಎಲ್ಲ ನನ್ನದು ಎಲ್ಲಾ ನನ್ನದು ||3||<br><br>
     
     ವ್ಯಾಸ ಭಾಸ ಕಾಳಿದಾಸ , ಬುದ್ಧ ಬಸವ ಕನಕದಾಸ<br>
     ರಾಮಕೃಷ್ಣ ಪರಮಹಂಸ ಮಧುಕೇಶವ ನೀಲಹಂಸ<br>
     ತಾಯ ಮಡಿಲ ಮುಗಳುನಗೆ ಕೋಟಿ ತುಟಿಯ ಮಂದಹಾಸ<br>
     ಎಲ್ಲ ನನ್ನದು ಎಲ್ಲಾ ನನ್ನದು ||4||<br>
---
