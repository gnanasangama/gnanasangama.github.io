---
layout: post
category: blog
img: pudina
tagline: >-
  ಪುದಿನ ಮತ್ತು ಆದರಿಂದಾಗುವ 13 ಆರೋಗ್ಯ ಲಾಭಗಳ ಬಗ್ಗೆ ತಿಳಿಯೋಣ.
title: ಪುದೀನಾ ಸೊಪ್ಪು ಎಸ್ಟು ಉಪಯುಕ್ತ ನಿಮಗೆ ಗೊತ್ತಾ..? 
author: ನಾಗಾರ್ಜುನ ಪಿ
author-details: ಹವ್ಯಾಸಿ ಲೇಖಕರು
---
&emsp;ಆಯುರ್ವೇದದಲ್ಲಿ ಪುದಿನಾಗೆ ಅತ್ಯಂತ ಮಹತ್ವದ ಸ್ಥಾನವಿದೆ. 12 ತಿಂಗಳುಗಳ ಕಾಲ ಯಾವತ್ತೂ ಬೇಕಾದರೂ ಪುದಿನಾವನ್ನು  ಬಳಸಬಹುದು ಎಂದು ಆಯುರ್ವೇದ ಹೇಳುತ್ತದೆ.

<!--more-->

{:.bg-success}
&emsp;ಯಾಕೆಂದರೆ, ಅಷ್ಟೂ ದಿನ ಅದರಲ್ಲಿ ಸ್ವಾದ ಮತ್ತು ಸುವಾಸನೆ ಹಾಗೇ ಇರುತ್ತದೆ. ಹೇರಳವಾಗಿ ಔಷಧೀಯ ಗುಣಗಳನ್ನು ಹೊಂದಿರುವ ಪುದೀನ ಸೇವನೆಯಿಂದ ಹಲವು ಪ್ರಯೋಜನಗಳಿವೆ.ಅಡುಗೆ ಮನೆಯ ಪುದಿನದ ಆರೋಗ್ಯ ಲಾಭ ಅಷ್ಟಿಷ್ಟಲ್ಲ..! ಪುದಿನ ಎಲೆಗಳಿಂದ ದೊರೆಯುವ 13 ಆಯ್ದ ಉಪಯೋಗಗಳು ಇಲ್ಲಿವೆ...

#### 1) ಬಾಯಿ ಸ್ವಚ್ಛತೆ
ಅಡುಗೆಯಲ್ಲಿ ಪುದೀನ ಸೇರಿಸುವುದರಿಂದ ಬಾಯಿಯಲ್ಲಿರುವ ಹಾನಿಕಾರಕ ಬ್ಯಾಕ್ಟೀರಿಯಾ ನಾಶವಾಗುತ್ತದೆ ಮತ್ತು ಪುದೀನ ಉಸಿರಾಟದ ತೊಂದರೆ ನಿವಾರಿಸುತ್ತದೆ. ಒಂದು ಗ್ಲಾಸ್ ನೀರಿಗೆ ನಾಲ್ಕೈದು ಪುದಿನ ಎಲೆ  ಹಾಕಿ ಕುದಿಸಿ, ಅದನ್ನು ತಣ್ಣಗೆ ಮಾಡಿ ಬಾಯಿ ಮುಕ್ಕಳಿಸಿದರೆ ಬಾಯಿ ವಾಸನೆ ದೂರ ಮಾಡಬಹುದು. 
<br>
#### 2) ಶೀತ ಮತ್ತು ಗಂಟಲು ನೋವು
ಮಳೆಗಾಲ ಮತ್ತು ಚಳಿಗಾಲದಲ್ಲಿ ಪುದೀನ ಎಲೆಗಳನ್ನು ಸೇವಿಸುವುದರಿಂದ ಶೀತ ಮತ್ತು ಗಂಟಲು ನೋವು ನಿವಾರಣೆಯಾಗುತ್ತದೆ.
<br>
#### 3) ರೋಗ ನಿರೋಧಕ ಶಕ್ತಿ
ಪುದೀನದಲ್ಲಿರುವ ವಿಟಮಿನ್ ಸಿ, ಡಿ, ಇ ಮತ್ತು ಬಿ ಹಾಗೂ ಕ್ಯಾಲ್ಸಿಯಂ ಮತ್ತು ರಂಜಕವು ರೋಗ ನಿರೋಧಕ ಶಕ್ತಿಯನ್ನು ಹೆಚ್ಚಿಸುತ್ತದೆ.
<br>
#### 4) ಕೆಮ್ಮು & ಜೀರ್ಣಕ್ರಿಯೆ
ಪ್ರತಿದಿನ ಪುದೀನ ಎಲೆಗಳ ಚಹಾ ಸೇವಿಸುವುದರಿಂದ ಜೀರ್ಣಕ್ರಿಯೆ ಸುಧಾರಿಸಬಹುದು, ಕೆಮ್ಮು ನಿವಾರಣೆ. ಹವಾಮಾನ ವೈಪರೀತ್ಯದಿಂದಾಗಿ ಕೆಮ್ಮು ಕಾಣಿಸಿಕೊಂಡರೆ ಪುದಿನ ಚಹಾಗೆ ಸ್ವಲ್ಪ ಉಪ್ಪು ಸೇರಿಸಿ ಕುಡಿಯಿರಿ. ಕೆಮ್ಮು ಕಡಿಮೆಯಾಗುತ್ತದೆ.
<br>
#### 5) ತುರಿಕೆ ಸಮಸ್ಯೆ
ಚರ್ಮದಲ್ಲಿ ತುರಿಕೆ ಸಮಸ್ಯೆ ಇದ್ದಾಗ, ಪುದೀನ ಎಲೆಗಳನ್ನು ತೊಳೆದು ತುರಿಕೆ ಇರುವ ಜಾಗದಲ್ಲಿ ಉಜ್ಜುವುದರಿಂದ ಸಮಸ್ಯೆ ಪರಿಹಾರವಾಗುತ್ತದೆ.
<br>
#### 6) ಗಂಟಲು ನೋವಿನ ಸಮಸ್ಯೆ
ಕುದಿಯುತ್ತಿರುವ ನೀರಿಗೆ ಪುದೀನ ಎಲೆಗಳನ್ನು ಹಾಕಿ, ಸ್ವಲ್ಪ ಉಪ್ಪು ಬೆರೆಸಿ ಕಷಾಯ ತಯಾರಿಸಿ ಸೇವಿಸಿದರೆ ಗಂಟಲು ನೋವಿನ ಸಮಸ್ಯೆ ನಿವಾರಣೆಯಾಗುತ್ತದೆ.
<br>
#### 7) ಅಲರ್ಜಿ ಮತ್ತು ಆಸ್ತಮ
ಪುದೀನ ಗುಣಲಕ್ಷಣಗಳು ಅಲರ್ಜಿ ಮತ್ತು ಆಸ್ತಮಾವನ್ನು ನಿವಾರಿಸುತ್ತದೆ ಎಂದು ಆಯುರ್ವೇದ ತಜ್ಞರು ಹೇಳುತ್ತಾರೆ. ಅದಕ್ಕಾಗಿಯೇ ಪುದೀನ ಎಲೆಗಳನ್ನು ಅಡುಗೆಯಲ್ಲಿ ಬಳಸಲಾಗುತ್ತದೆ. 
<br>
#### 8) ಹಲ್ಲು ನೋವು
ಹಲ್ಲು ನೋವಿಗೆ ಪುದಿನ ಉಪಯೋಗವಾಗುತ್ತದೆ. ನಾಲ್ಕೈದು ಪುದಿನ ಎಲೆಗಳನ್ನು ಬಾಯಿಯೊಳಗೆ ಇಟ್ಟು ಚೆನ್ನಾಗಿ ಅಗಿಯಿರಿ. ಹಲ್ಲು ನೋವು, ಒಸಡು ನೋವು ದೂರವಾಗುತ್ತದೆ.
<br>
#### 9) ಮುಖದಲ್ಲಿನ ಕಲೆಗಳು
ಪುದಿನ ಸೊಪ್ಪನ್ನು ಚೆನ್ನಾಗಿ ಪುಡಿ ಮಾಡಿ ನೀರಿಗೆ ಹಾಗಿ ಅದರ ಉಗಿ ತೆಗೆದುಕೊಂಡರೆ ಮುಖದಲ್ಲಿ ಕಲೆಗಳು ಮಾಯವಾಗುತ್ತವೆ.
<br>
#### 10) ಹೊಟ್ಟೆಯಲ್ಲಿ ಗ್ಯಾಸ್
ನಿಮಗೆ ಹೊಟ್ಟೆಯಲ್ಲಿ ಗ್ಯಾಸ್ ಅಥವಾ ಹೊಟ್ಟೆ ಉಬ್ಬರಿಸುವ ಸಮಸ್ಯೆ ಇದ್ದರೆ ಪುದಿನ ಹಾಕಿದ ಟೀ ಕುಡಿಯಿರಿ. ಸಮಸ್ಯೆ ದೂರವಾಗುತ್ತದೆ.
<br>
#### 11) ಸುಸ್ತು ಮತ್ತು ಆಯಾಸ
ಅತಿಯಾದ ಸುಸ್ತು ಮತ್ತು ಆಯಾಸ  ಕಾಣಿಸಿಕೊಳ್ಳುತ್ತಿದ್ದರೆ ನೀರಿಗೆ ಪುದಿನದ ಎಣ್ಣೆ  ಹಾಕಿ ಅದರಲ್ಲಿ ಪಾದಗಳನ್ನು ಇಡಿ. ಸುಸ್ತು ಬಹುಬೇಗ ದೂರವಾಗುತ್ತದೆ.
<br>
#### 12) ಬಿಕ್ಕಳಿಕೆಗೆ
ಪುದಿನದ ರಸವನ್ನು ತೆಗೆದು ಜೇನು ತುಪ್ಪದೊಂದಿಗೆ ಸೇರಿಸಿ ತಿಂದರೆ ಬಿಕ್ಕಳಿಕೆ ಮಾಯವಾಗುತ್ತದೆ. 
<br>
#### 13) ನೋವು ಉಪಶಮನಕಾರಿ
ಪುದೀನಾ ನೋವು ಉಪಶಮನಕಾರಿಯಾಗಿ ಕೆಲಸ ಮಾಡುತ್ತದೆ. ನಿಮಗೆ ಹೊಟ್ಟೆ ನೋವು, ಮೈಕೈ ನೋವು ಕಾಣಿಸಿಕೊಂಡರೆ ಪುದಿನ, ಶುಂಠಿ ರಸಕ್ಕೆ ಸ್ವಲ್ಪ ಉಪ್ಪು ಸೇರಿಸಿ ದಿನಕ್ಕೆ ಹಲವು ಸಲ ಕುಡಿದರೆ ಶಾರೀರಿಕ ನೋವು ದೂರವಾಗುತ್ತದೆ.
<br>

{:.bg-info}
&emsp;ಆದ್ದರಿಂದ ಪುದಿನ ಎಲೆಯಿಂದ ಹಲವಾರು ಉಪಯೋಗವಿದೆ. ಇದನ್ನು ಉಪಯೋಗಿಸಿಕೊಂಡು ಸಾಧ್ಯವಾದರೆ ಇನ್ನೊಬ್ಬರಿಗೂ ಕೂಡ ಇದನ್ನು ಹಂಚಿಕೊಳ್ಳೋಣ.
